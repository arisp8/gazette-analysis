Signature Not
Verified
Digitally signed by
VARVARA ZACHARAKI
Date: 2016.03.10 09:45:03
EET
Reason: Signed PDF
(embedded)
Location: Athens, Ethniko
Typografio

1063

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Αρ. Φύλλου 39

ΤΕΥΧΟΣ ΠΡΩΤΟ

8 Μαρτίου 2016

ΠΕΡΙΕΧΟΜΕΝΑ
ΠΡΟΕΔΡΙΚΑ ΔΙΑΤΑΓΜΑΤΑ
24. Εφαρμογή της απόφασης 2196 (2015) του Συμ−
βουλίου Ασφαλείας του Οργανισμού Ηνωμένων
Εθνών (Ο.Η.Ε.). ...................................................................................... 1
25. Εφαρμογή της απόφασης 2153 (2014) του Συμ−
βουλίου Ασφαλείας του Οργανισμού Ηνωμένων
Εθνών (Ο.Η.Ε.). ................................................................................... ... 2
26. Μεταφορά έδρας συμβολαιογράφου από το
Δήμο Αθηναίων στο Δήμο Αλίμου που υπάγο−
νται στην περιφέρεια του Ειρηνοδικείου Αθη−
νών. ......................................................................................................... 3

ΠΡΟΕΔΡΙΚΑ ΔΙΑΤΑΓΜΑΤΑ
(1)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 24
Εφαρμογή της απόφασης 2196 (2015) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.) όπως κυρώθηκε με τον
A.N. 585/1945 (Α΄242).
2. Το άρθρο 1 παρ. 1 του A.N. 92/1967 «Περί εφαρμογής
αποφάσεων του Συμβουλίου Ασφαλείας των Ηνωμένων
Εθνών και περί εγκρίσεως και εφαρμογής συστάσεων
του Συμβουλίου Ασφαλείας και της Γενικής Συνελεύ−
σεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄49).
4. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.δ/τος 63/2005 (Α΄98).
5. Το Π.δ. 24/2015 (Α΄20), όπως τροποποιήθηκε με το
Π.δ. 70/2015 (Α΄ 114).

6. Το Π.δ. 73/2015 (Α΄ 116) «Διορισμός Αντιπροέδρου
της Κυβέρνησης, Υπουργών, Αναπληρωτών Υπουργών
και Υφυπουργών».
7. Την Υ5/27.1.2015 απόφαση του Πρωθυπουργού «Σύ−
σταση Θέσεων Αναπληρωτών Υπουργών και Υφυπουρ−
γών» (Β΄204).
8. Την Υ6/25.9.2015 απόφαση του Πρωθυπουργού
«Ανάθεση αρμοδιοτήτων στον Αναπληρωτή Υπουργό
Εσωτερικών και Διοικητικής Ανασυγκρότησης, Νικόλαο
Τόσκα» (Β΄2109).
9. Την από 25.2.2015, απόφαση του Υπουργού Εξωτερι−
κών υπ’ αριθμ. Φ: 3400.1/ΑΣ 7351 σχετικά με την απόφαση
2196 (2015) του Συμβουλίου Ασφαλείας του Ο.Η.Ε., περί
Κεντροαφρικανικής Δημοκρατίας (Α΄ 27).
10. Το Προεδρικό διάταγμα 16/2015 «Εφαρμογή της
απόφασης 2127 (2013) του Συμβουλίου Ασφαλείας του
Οργανισμού Ηνωμένων Εθνών» (Α΄ 13).
11. Το Προεδρικό διάταγμα 7/2016 «Εφαρμογή της
απόφασης 2134 (2014) του Συμβουλίου Ασφαλείας του
Οργανισμού Ηνωμένων Εθνών (Ο.Η.Ε.)» (Α΄ 17).
12. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
13. Τις υπ’ αριθ. 109/2015 και 19/2016 γνωμοδοτήσεις
του Συμβουλίου της Επικρατείας μετά από πρόταση
των Υπουργών Οικονομίας, Ανάπτυξης και Τουρισμού,
Εθνικής Άμυνας, Εξωτερικών, Δικαιοσύνης, Διαφάνειας
και Ανθρωπίνων Δικαιωμάτων, Οικονομικών, Υποδομών,
Μεταφορών και Δικτύων και Ναυτιλίας και Νησιωτικής
Πολιτικής καθώς και του Αναπληρωτή Υπουργού Εσωτε−
ρικών και Διοικητικής Ανασυγκρότησης, αποφασίζουμε:
Άρθρο 1
1. Παρατείνεται, από την 22α Ιανουαρίου 2015, ημερο−
μηνία κατά την οποία υιοθετήθηκε από το Συμβούλιο
Ασφαλείας του Ο.Η.Ε. η απόφαση 2196 (2015) και έως την
29η Ιανουαρίου 2016, η απαγόρευση άμεσης ή έμμεσης
προμήθειας, πώλησης ή μεταφοράς στην Κεντροαφρι−
κανική Δημοκρατία, από το ελληνικό έδαφος ή μέσω
αυτού ή από Έλληνες υπηκόους, ή με τη χρήση σκαφών
που φέρουν την ελληνική σημαία ή αεροσκαφών εγγε−
γραμμένων στα ελληνικά μητρώα, όπλων και συναφούς
υλικού κάθε είδους, συμπεριλαμβανομένων όπλων και
πυρομαχικών, στρατιωτικών οχημάτων και εξοπλισμού,
παραστρατιωτικού εξοπλισμού και ανταλλακτικών για

1064

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

τα ανωτέρω και τεχνικής βοήθειας, εκπαίδευσης, οικο−
νομικής ή άλλης βοήθειας, που σχετίζονται με στρα−
τιωτικές δραστηριότητες ή την παροχή, συντήρηση
ή χρήση οποιωνδήποτε όπλων και συναφούς υλικού,
συμπεριλαμβανομένης της παροχής ένοπλου μισθοφο−
ρικού προσωπικού, είτε προέρχονται από το ελληνικό
έδαφος, είτε όχι.
2. Το μέτρο της παραγράφου 1 δεν ισχύει για:
(α) Προμήθειες που προορίζονται αποκλειστικά για
την υποστήριξη της Ενιαίας Πολυδιάστατης Αποστολής
του Οργανισμού Ηνωμένων Εθνών στην Κεντροαφρικα−
νική Δημοκρατία (MINUSCA), της Περιφερειακής Ομά−
δας Δράσης της Αφρικανικής Ένωσης (AU−RTF) και των
Αποστολών της Ευρωπαϊκής Ένωσης και των Γαλλικών
δυνάμεων που έχουν αναπτυχθεί στην Κεντροαφρικα−
νική Δημοκρατία ή για χρήση από τις ανωτέρω.
(β) Την Ενιαία Πολυδιάστατη Αποστολή του Οργανι−
σμού Ηνωμένων Εθνών στην Κεντροαφρικανική Δημο−
κρατία (MINUSCA), την Περιφερειακή Ομάδα Δράσης
της Αφρικανικής Ένωσης (AU−RTF), τις Αποστολές της
Ευρωπαϊκής Ένωσης και τις Γαλλικές Δυνάμεις που επι−
χειρούν στην Κεντροαφρικανική Δημοκρατία, αναφορικά
με την παροχή συμβουλών οργανωτικής φύσης ή μη
επιχειρησιακής εκπαίδευσης στις κυβερνητικές δυνάμεις
της Κεντροαφρικανικής Δημοκρατίας, όπως σχετίζονται
με την υλοποίηση των εντολών τους.
(γ) Προμήθειες μη φονικού στρατιωτικού εξοπλισμού
που προορίζονται αποκλειστικά για ανθρωπιστική ή
προστατευτική χρήση και συναφή τεχνική βοήθεια ή
εκπαίδευση, όπως εγκρίνονται εκ των προτέρων από
την Επιτροπή που έχει συσταθεί σύμφωνα με την πα−
ράγραφο 57 της απόφασης 2127 (2013) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
(δ) Προστατευτικό ιματισμό, συμπεριλαμβανομένων
αλεξίσφαιρων γιλέκων και στρατιωτικών κρανών, που
εξάγονται προσωρινά στην Κεντροαφρικανική Δημο−
κρατία από το προσωπικό των Ηνωμένων Εθνών, τους
εκπροσώπους των μέσων ενημέρωσης και τους εργα−
ζομένους στον ανθρωπιστικό και αναπτυξιακό τομέα
και το συνδεδεμένο προσωπικό, για προσωπική τους
χρήση μόνο.
(ε) Προμήθειες μικρών όπλων και λοιπού συναφούς
εξοπλισμού που προορίζονται αποκλειστικά για χρή−
ση σε διεθνείς περιπολίες για την παροχή ασφάλειας
στην Τριεθνή Προστατευόμενη Περιοχή του Ποταμού
Sangha με σκοπό την άμυνα κατά της λαθροθηρίας,
του λαθρεμπορίου ελεφαντοστού και όπλων και άλλων
δραστηριοτήτων που είναι αντίθετες με την εθνική νο−
μοθεσία της Κεντροαφρικανικής Δημοκρατίας ή με τις
διεθνείς νομικές της υποχρεώσεις.
(στ) Προμήθειες όπλων και λοιπού συναφούς φο−
νικού εξοπλισμού προς τις δυνάμεις ασφαλείας της
Κεντροαφρικανικής Δημοκρατίας, που προορίζονται
αποκλειστικά για υποστήριξη της διαδικασίας Μεταρ−
ρύθμισης του Τομέα Ασφάλειας της Κεντροαφρικανι−
κής Δημοκρατίας, ή για χρήση στη διαδικασία αυτή,
όπως εγκρίνονται εκ των προτέρων από την προανα−
φερθείσα Επιτροπή, ή
(ζ) Λοιπές πωλήσεις ή προμήθειες όπλων και συνα−
φούς υλικού ή παροχή βοήθειας ή προσωπικού, όπως
εγκρίνονται εκ των προτέρων από την προαναφερθείσα
Επιτροπή.

Άρθρο 2
Από την 22α Ιανουαρίου 2015, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2196
(2015), οι αρμόδιες ελληνικές αρχές, όταν ανακαλύπτουν
αντικείμενα η προμήθεια, πώληση, μεταφορά ή εξαγωγή
των οποίων απαγορεύεται βάσει του άρθρου 1, παρ. 1
του παρόντος, τα κατάσχουν, τα καταγράφουν και τα
διαθέτουν (παραδείγματος χάρη μέσω καταστροφής,
αχρήστευσης, αποθήκευσης ή μεταφοράς σε Κράτος
άλλο από τα Κράτη προέλευσης ή προορισμού, προς
διάθεση), συνεργάζονται δε σχετικά με τις αρμόδιες
αρχές άλλων Κρατών Μελών του Ο.Η.Ε.
Άρθρο 3
1. Παρατείνεται, από την 22α Ιανουαρίου 2015, ημερο−
μηνία κατά την οποία υιοθετήθηκε από το Συμβούλιο
Ασφαλείας του Ο.Η.Ε. η απόφαση 2196 (2015) και έως
την 29η Ιανουαρίου 2016, η απαγόρευση εισόδου στο
ελληνικό έδαφος ή διέλευσης μέσω αυτού, των ατόμων
που καθορίζονται από την Επιτροπή που αναφέρεται
στο άρθρο 1, παρ. 2, εδάφιο (γ) του παρόντος.
2. Τα μέτρα αυτά δεν επιβάλλονται σε βάρος Ελλήνων
υπηκόων.
Άρθρο 4
Τα μέτρα που επιβάλλονται με το άρθρο 3, παρ. 1 του
παρόντος δεν εφαρμόζονται:
α) στις περιπτώσεις που η Επιτροπή, η οποία ανα−
φέρεται στο άρθρο 1, παρ. 2, εδάφιο (γ) του παρόντος,
κρίνει, κατά περίπτωση, ότι η εν λόγω μετακίνηση δικαι−
ολογείται για λόγους ανθρωπιστικής ανάγκης, συμπερι−
λαμβανομένων θρησκευτικών υποχρεώσεων,
β) στις περιπτώσεις που η είσοδος ή η διέλευση είναι
απαραίτητη για την εκπλήρωση δικαστικής διαδικασίας,
γ) στις περιπτώσεις που η προαναφερθείσα Επιτροπή
κρίνει, κατά περίπτωση, ότι η εξαίρεση θα προήγαγε
τους στόχους της ειρήνης και της εθνικής συμφιλίωσης
στην Κεντροαφρικανική Δημοκρατία και της σταθερό−
τητας στην περιοχή.
Άρθρο 5
1. Παρατείνεται, από την 22α Ιανουαρίου 2015, ημερο−
μηνία κατά την οποία υιοθετήθηκε από το Συμβούλιο
Ασφαλείας του Ο.Η.Ε. η απόφαση 2196 (2015) και έως
την 29η Ιανουαρίου 2016, η χωρίς καθυστέρηση δέσμευ−
ση όλων των κεφαλαίων, λοιπών χρηματοοικονομικών
περιουσιακών στοιχείων και οικονομικών πόρων που
βρίσκονται στο ελληνικό έδαφος, τα οποία ανήκουν
ή ελέγχονται, άμεσα ή έμμεσα, από τα άτομα ή τους
φορείς που καθορίζονται από την Επιτροπή που ανα−
φέρεται στο άρθρο 1, παρ. 2, εδάφιο (γ) του παρόντος
ή από άτομα ή φορείς που ενεργούν εκ μέρους τους ή
σύμφωνα με οδηγίες τους ή από φορείς που ανήκουν
ή ελέγχονται από αυτούς.
2. Παρατείνεται επίσης, από την 22α Ιανουαρίου 2015,
ημερομηνία κατά την οποία υιοθετήθηκε από το Συμ−
βούλιο Ασφαλείας του Ο.Η.Ε. η απόφαση 2196 (2015) και
έως την 29η Ιανουαρίου 2016, η απαγόρευση όπως τε−
θούν στη διάθεση ή προς όφελος των ατόμων ή φορέων
που καθορίζονται από την προαναφερθείσα Επιτροπή,
από Έλληνες υπηκόους ή από οποιαδήποτε άτομα ή
φορείς εντός του ελληνικού εδάφους, οποιαδήποτε

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
κεφάλαια, χρηματοοικονομικά περιουσιακά στοιχεία ή
οικονομικοί πόροι.
Άρθρο 6
Τα μέτρα που επιβάλλονται με το άρθρο 5 του παρό−
ντος δεν εφαρμόζονται σε κεφάλαια, λοιπά χρηματοοι−
κονομικά περιουσιακά στοιχεία ή οικονομικούς πόρους
που οι αρμόδιες ελληνικές αρχές έχουν κρίνει ότι:
α) Είναι αναγκαία για βασικά έξοδα, συμπεριλαμβανο−
μένων των πληρωμών για τρόφιμα, ενοίκια ή υποθήκες,
φάρμακα και ιατρική περίθαλψη, φόρους, ασφάλιστρα
και τέλη υπηρεσιών κοινής ωφέλειας ή αποκλειστικά
για την πληρωμή εύλογων επαγγελματικών αμοιβών και
την απόδοση δαπανών που έχουν πραγματοποιηθεί σε
σχέση με την παροχή νομικών υπηρεσιών, σύμφωνα με
την εθνική νομοθεσία, ή αμοιβών ή χρεώσεων, σύμφω−
να με την εθνική νομοθεσία, για υπηρεσίες συνήθους
κατοχής ή διατήρησης των δεσμευμένων κεφαλαίων,
λοιπών χρηματοοικονομικών περιουσιακών στοιχείων
και οικονομικών πόρων, κατόπιν γνωστοποίησης από τις
αρμόδιες ελληνικές αρχές προς την Επιτροπή που ανα−
φέρεται στο άρθρο 1, παρ. 2, εδάφιο (γ) του παρόντος,
της πρόθεσης να εγκρίνουν, όπου αρμόζει, την πρόσβα−
ση σε αυτά τα κεφάλαια, λοιπά χρηματοοικονομικά πε−
ριουσιακά στοιχεία ή οικονομικούς πόρους και εφ’ όσον
δεν υπάρξει αρνητική απόφαση της Επιτροπής εντός
πέντε εργασίμων ημερών από αυτή τη γνωστοποίηση.
β) Είναι αναγκαία για έκτακτα έξοδα, υπό την προϋ−
πόθεση ότι η απόφαση αυτή έχει γνωστοποιηθεί από
τις αρμόδιες ελληνικές αρχές στην Επιτροπή και έχει
εγκριθεί από αυτή, ή
γ) είναι αντικείμενα δικαστικής, διοικητικής ή διαιτητι−
κής δέσμευσης ή απόφασης. Στην περίπτωση αυτή, τα
εν λόγω κεφάλαια, λοιπά χρηματοοικονομικά περιουσι−
ακά στοιχεία και οικονομικοί πόροι μπορούν να χρησι−
μοποιηθούν για την ικανοποίηση αυτής της δέσμευσης
ή απόφασης υπό την προϋπόθεση ότι η δέσμευση ή η
απόφαση εξεδόθη πριν από την 22α Ιανουαρίου 2015,
ημερομηνία κατά την οποία υιοθετήθηκε από το Συμ−
βούλιο Ασφαλείας του Οργανισμού Ηνωμένων Εθνών
(Ο.Η.Ε.) η απόφαση 2196 (2015), δεν είναι προς όφελος
προσώπου ή φορέα που έχει καθοριστεί από την Επι−
τροπή και έχει γνωστοποιηθεί από τις αρμόδιες ελλη−
νικές αρχές στην Επιτροπή.
Άρθρο 7
Οι αρμόδιες ελληνικές αρχές μπορούν να επιτρέψουν
την πίστωση στους λογαριασμούς που έχουν δεσμευθεί,
βάσει των διατάξεων του άρθρου 5 του παρόντος, τόκων
ή άλλων εσόδων που οφείλονται στους λογαριασμούς
αυτούς ή πληρωμών που οφείλονται βάσει συμβάσεων,
συμφωνιών ή υποχρεώσεων που έχουν συναφθεί ή προ−
έκυψαν πριν από την 22α Ιανουαρίου 2015, ημερομηνία
κατά την οποία οι λογαριασμοί αυτοί υπήχθησαν στις
διατάξεις του άρθρου 5 του παρόντος, υπό την προϋ−
πόθεση ότι οποιοιδήποτε τέτοιοι τόκοι, λοιπά έσοδα και
πληρωμές συνεχίζουν να υπάγονται στις διατάξεις του
άρθρου 5 του παρόντος και παραμένουν δεσμευμένοι.
Άρθρο 8
Τα μέτρα του άρθρου 5 του παρόντος δεν εμποδίζουν
καθορισμένο πρόσωπο ή φορέα από το να καταβάλει
πληρωμή που οφείλεται βάσει σύμβασης που συνάφθη−

1065

κε πριν από τον καθορισμό του εν λόγω προσώπου ή
φορέα, υπό την προϋπόθεση ότι οι αρμόδιες ελληνικές
αρχές έχουν κρίνει ότι η πληρωμή δεν εισπράττεται,
άμεσα ή έμμεσα, από πρόσωπο ή φορέα που έχει καθο−
ριστεί σύμφωνα με το άρθρο 5 του παρόντος και μετά
από γνωστοποίηση, από τις αρμόδιες ελληνικές αρχές
προς την Επιτροπή, η οποία αναφέρεται στο άρθρο
1, παρ. 2, εδάφιο (γ) του παρόντος, της πρόθεσης να
προβούν σε τέτοιες πληρωμές ή να τις εισπράξουν ή να
εγκρίνουν, όπου αρμόζει, την αποδέσμευση κεφαλαίων,
λοιπών χρηματοοικονομικών περιουσιακών στοιχείων ή
οικονομικών πόρων για το σκοπό αυτό, δέκα εργάσιμες
ημέρες πριν από την εν λόγω έγκριση.
Άρθρο 9
Τα μέτρα των άρθρων 3, παρ. 1 και 5 του παρό−
ντος εφαρμόζονται στα άτομα και στους φορείς που
καθορίζονται από την Επιτροπή, που αναφέρεται
στο άρθρο 1, παρ. 2, εδάφιο (γ) του παρόντος, ως
εμπλεκόμενοι ή παρέχοντες υποστήριξη σε πράξεις
που υπονομεύουν την ειρήνη, τη σταθερότητα ή την
ασφάλεια της Κεντροαφρικανικής Δημοκρατίας, συ−
μπεριλαμβανομένων πράξεων που θέτουν σε κίνδυνο ή
παραβιάζουν μεταβατικές συμφωνίες ή που απειλούν
ή εμποδίζουν τη διαδικασία πολιτικής μετάβασης, συ−
μπεριλαμβανομένης της μετάβασης προς ελεύθερες
και δίκαιες δημοκρατικές εκλογές ή που τροφοδοτούν
τη βία.
Άρθρο 10
Τα μέτρα των άρθρων 3, παρ. 1 και 5 του παρόντος
εφαρμόζονται επίσης στα ακόλουθα άτομα και φορείς
που καθορίζονται από την Επιτροπή, η οποία αναφέ−
ρεται στο άρθρο 1, παρ. 2, εδάφιο (γ) του παρόντος:
α) άτομα και φορείς που ενεργούν κατά παράβαση
του εμπάργκο όπλων που επιβλήθηκε με το άρθρο 1 του
Προεδρικού διατάγματος 16/2015 (Α΄ 13) και παρατείνε−
ται με το άρθρο 1, παρ. 1 του παρόντος ή που έχουν
άμεσα ή έμμεσα προμηθεύσει, πωλήσει ή μεταφέρει σε
ένοπλες ομάδες ή σε εγκληματικά δίκτυα στην Κεντρο−
αφρικανική Δημοκρατία όπλα ή οποιοδήποτε σχετικό
υλικό ή οποιαδήποτε τεχνική συμβουλή, εκπαίδευση ή
συνδρομή, συμπεριλαμβανομένης της χρηματοδότησης
και της οικονομικής βοήθειας, σχετικά με βίαιες δραστη−
ριότητες ένοπλων ομάδων ή εγκληματικών δικτύων στην
Κεντροαφρικανική Δημοκρατία ή που έχουν υπάρξει
παραλήπτες των ανωτέρω,
β) άτομα και φορείς που έχουν εμπλακεί στο σχεδι−
ασμό, στην καθοδήγηση ή στην τέλεση πράξεων που
παραβιάζουν το διεθνές δίκαιο των ανθρωπίνων δικαι−
ωμάτων ή το διεθνές ανθρωπιστικό δίκαιο, ανάλογα με
την περίπτωση, ή που συνιστούν προσβολές ή παρα−
βιάσεις των ανθρωπίνων δικαιωμάτων στην Κεντροα−
φρικανική Δημοκρατία, συμπεριλαμβανομένων πράξεων
που αφορούν σεξουαλική βία, στόχευση αμάχων, επιθέ−
σεις βασισμένες σε εθνοτικά ή θρησκευτικά κριτήρια,
επιθέσεις σε σχολεία και νοσοκομεία, απαγωγές και
αναγκαστικούς εκτοπισμούς,
γ) άτομα και φορείς που στρατολογούν ή χρησιμο−
ποιούν παιδιά στην ένοπλη σύρραξη στην Κεντροαφρι−
κανική Δημοκρατία, κατά παράβαση του εφαρμοστέου
διεθνούς δικαίου,

1066

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

δ) άτομα και φορείς που παρέχουν υποστήριξη σε ένο−
πλες ομάδες ή εγκληματικά δίκτυα μέσω της παράνομης
εκμετάλλευσης ή εμπορίου φυσικών πόρων, συμπερι−
λαμβανομένων διαμαντιών, χρυσού, άγριων ζώων καθώς
και προϊόντων άγριων ζώων στην Κεντροαφρικανική
Δημοκρατία ή που προέρχονται από αυτή,
ε) άτομα και φορείς που παρεμποδίζουν την παράδο−
ση ανθρωπιστικής συνδρομής στην Κεντροαφρικανική
Δημοκρατία ή την πρόσβαση σε ανθρωπιστική συν−
δρομή ή τη διανομή ανθρωπιστικής συνδρομής στην
Κεντροαφρικανική Δημοκρατία,
στ) άτομα και φορείς που εμπλέκονται στο σχεδια−
σμό, στην καθοδήγηση, στη χρηματοδότηση ή στη διε−
ξαγωγή επιθέσεων εναντίον αποστολών των Ηνωμένων
Εθνών ή φορέων διεθνούς ασφάλειας, συμπεριλαμβα−
νομένης της Ενιαίας Πολυδιάστατης Αποστολής του
Οργανισμού Ηνωμένων Εθνών στην Κεντροαφρικανική
Δημοκρατία (MINUSCA), των Αποστολών της Ευρωπα−
ϊκής Ένωσης και των Γαλλικών επιχειρήσεων που τις
υποστηρίζουν,
ζ) άτομα και φορείς που είναι επικεφαλής φορέα, τον
οποίο η Επιτροπή που αναφέρεται στο άρθρο 1, παρ.
2, εδάφιο (γ) του παρόντος έχει καθορίσει σύμφωνα με
τα άρθρα 7 ή 8 του Προεδρικού διατάγματος 7/2016
«Εφαρμογή της απόφασης 2134 (2014) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 17) ή σύμφωνα με τα άρθρα 9 ή 10 του παρόντος
ή έχουν παράσχει υποστήριξη σε ή ενήργησαν για, εκ
μέρους ή σύμφωνα με οδηγίες, ατόμου ή φορέα που
η προαναφερθείσα Επιτροπή έχει καθορίσει σύμφωνα
με τα άρθρα 7 ή 8 του Προεδρικού διατάγματος 7/2016
«Εφαρμογή της απόφασης 2134 (2014) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.)»
(Α΄ 17) ή σύμφωνα με τα άρθρα 9 ή 10 του παρόντος
ή φορέα που ανήκει σε ή ελέγχεται από καθορισμένο
άτομο ή φορέα.
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Εσωτερικών και Διοικητικής Ανασυ−
γκρότησης, Οικονομίας, Ανάπτυξης και Τουρισμού, Εθνι−
κής Άμυνας, Δικαιοσύνης, Διαφάνειας και Ανθρωπίνων
Δικαιωμάτων, Οικονομικών, Υποδομών, Μεταφορών και
Δικτύων και Ναυτιλίας και Νησιωτικής Πολιτικής την
εκτέλεση του.
Αθήνα, 29 Φεβρουαρίου 2016
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΠΡΟΚΟΠΙΟΣ Β. ΠΑΥΛΟΠΟΥΛΟΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΕΣΩΤΕΡΙΚΩΝ
ΚΑΙ ΔΙΟΙΚΗΤΙΚΗΣ ΑΝΑΣΥΓΚΡΟΤΗΣΗΣ

ΟΙΚΟΝΟΜΙΑΣ, ΑΝΑΠΤΥΞΗΣ
ΚΑΙ ΤΟΥΡΙΣΜΟΥ

ΝΙΚΟΛΑΟΣ ΤΟΣΚΑΣ

ΓΕΩΡΓΙΟΣ ΣΤΑΘΑΚΗΣ

ΕΘΝΙΚΗΣ ΑΜΥΝΑΣ

ΕΞΩΤΕΡΙΚΩΝ

ΠΑΝΑΓΙΩΤΗΣ ΚΑΜΜΕΝΟΣ

ΝΙΚΟΛΑΟΣ ΚΟΤΖΙΑΣ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΟΙΚΟΝΟΜΙΚΩΝ

ΝΙΚΟΛΑΟΣ ΠΑΡΑΣΚΕΥΟΠΟΥΛΟΣ

ΕΥΚΛΕΙΔΗΣ ΤΣΑΚΑΛΩΤΟΣ

ΥΠΟΔΟΜΩΝ,
ΜΕΤΑΦΟΡΩΝ ΚΑΙ ΔΙΚΤΥΩΝ

ΝΑΥΤΙΛΙΑΣ
ΚΑΙ ΝΗΣΙΩΤΙΚΗΣ ΠΟΛΙΤΙΚΗΣ

ΧΡΗΣΤΟΣ ΣΠΙΡΤΖΗΣ

ΘΕΟΔΩΡΟΣ ΔΡΙΤΣΑΣ

(2)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 25
Εφαρμογή της απόφασης 2153 (2014) του Συμβουλίου
Ασφαλείας του Οργανισμού Ηνωμένων Εθνών (Ο.Η.Ε.).
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Το άρθρο 25 του Καταστατικού Χάρτη του Οργανι−
σμού Ηνωμένων Εθνών (Ο.Η.Ε.) όπως κυρώθηκε με τον
A.N. 585/1945 (Α΄ 242).
2. Το άρθρο 1 παρ. 1 και 4 του A.N. 92/1967 «Περί
εφαρμογής αποφάσεων του Συμβουλίου Ασφαλείας των
Ηνωμένων Εθνών και περί εγκρίσεως και εφαρμογής
συστάσεων του Συμβουλίου Ασφαλείας και της Γενικής
Συνελεύσεως» (Α΄ 139).
3. Το άρθρο 6 του Ν. 3932/2011 «Σύσταση Αρχής κα−
ταπολέμησης της νομιμοποίησης εσόδων από εγκλη−
ματικές δραστηριότητες και της χρηματοδότησης της
τρομοκρατίας και ελέγχου των δηλώσεων περιουσιακής
κατάστασης» (Α΄ 49).
4. Το άρθρο 90 του Κώδικα Νομοθεσίας για την Κυ−
βέρνηση και τα Κυβερνητικά όργανα που κυρώθηκε με
το άρθρο πρώτο του Π.δ/τος 63/2005 (Α΄ 98).
5. Το Π.δ. 24/2015 (Α΄20), όπως τροποποιήθηκε με το
Π.δ. 70/2015 (Α΄ 114).
6. Το Π.δ. 73/2015 (Α΄ 116) «Διορισμός Αντιπροέδρου
της Κυβέρνησης, Υπουργών, Αναπληρωτών Υπουργών
και Υφυπουργών».
7. Την Υ5/27.1.2015 απόφαση του Πρωθυπουργού «Σύ−
σταση Θέσεων Αναπληρωτών Υπουργών και Υφυπουρ−
γών» (Β΄ 204).
8. Την Υ6/25.9.2015, απόφαση του Πρωθυπουργού
«Ανάθεση αρμοδιοτήτων στον Αναπληρωτή Υπουργό
Εσωτερικών και Διοικητικής Ανασυγκρότησης, Νικόλαο
Τόσκα» (Β΄ 2109).
9. Την από 30.6.2014 απόφαση του Υπουργού Εξωτε−
ρικών Φ:3402/ΑΣ 29266 «Απόφαση 2153 (2014) του Συμ−
βουλίου Ασφαλείας του Ο.H.E., σχετικά με την Ακτή
Ελεφαντοστού» (Α΄ 150).
10. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
11. Τις υπ’ αριθ. 98/2015 και 35/2016 γνωμοδοτήσεις
του Συμβουλίου της Επικρατείας μετά από πρόταση
των Υπουργών Οικονομίας, Ανάπτυξης και Τουρισμού,
Εθνικής Άμυνας, Εξωτερικών, Δικαιοσύνης, Διαφάνειας
και Ανθρωπίνων Δικαιωμάτων, Οικονομικών, Υποδομών,
Μεταφορών και Δικτύων και Ναυτιλίας και Νησιωτικής
Πολιτικής καθώς και του Αναπληρωτή Υπουργού Εσωτε−
ρικών και Διοικητικής Ανασυγκρότησης, αποφασίζουμε:
Άρθρο 1
Απαγορεύεται, από την 29η Απριλίου 2014, ημερο−
μηνία κατά την οποία υιοθετήθηκε από το Συμβούλιο
Ασφαλείας του Οργανισμού Ηνωμένων Εθνών (Ο.Η.Ε.) η
απόφαση 2153 (2014) και έως την 30η Απριλίου 2015, η
άμεση ή έμμεση προμήθεια, πώληση ή μεταφορά στην
Ακτή του Ελεφαντοστού, από το ελληνικό έδαφος ή από
Έλληνες υπηκόους ή με τη χρήση σκαφών που φέρουν
την ελληνική σημαία ή αεροσκαφών εγγεγραμμένων στα
ελληνικά μητρώα, όπλων και οποιουδήποτε συναφούς

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)
θανατηφόρου υλικού, είτε προέρχονται από το ελληνικό
έδαφος, είτε όχι.
Άρθρο 2
Από την 29η Απριλίου 2014, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2153
(2014), δεν απαιτείται η γνωστοποίηση προς την Επι−
τροπή, η οποία συστάθηκε δυνάμει της παραγράφου 14
της απόφασης 1572 (2004) του Συμβουλίου Ασφαλείας,
των προμηθειών μη θανατηφόρου εξοπλισμού και της
παροχής οιασδήποτε τεχνικής βοήθειας, εκπαίδευσης
ή οικονομικής βοήθειας που έχουν ως σκοπό να επι−
τρέψουν στις δυνάμεις ασφαλείας της Ακτής του Ελε−
φαντοστού κατά τη διατήρηση της δημόσιας τάξης να
κάνουν χρήση μόνο κατάλληλης και αναλογικής βίας.
Άρθρο 3
Από την 29η Απριλίου 2014, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2153
(2014), τα μέτρα του άρθρου 1 του παρόντος σχετι−
κά με τα όπλα και το συναφές θανατηφόρο υλικό δεν
εφαρμόζονται στην παροχή εκπαίδευσης, συμβουλών,
τεχνικής ή οικονομικής βοήθειας και εμπειρίας αναφο−
ρικά με δραστηριότητες ασφαλείας και με στρατιω−
τικές δραστηριότητες, ούτε σε μη θανατηφόρο υλικό,
συμπεριλαμβανομένων των προμηθειών μη στρατιωτι−
κών οχημάτων στις δυνάμεις ασφαλείας της Ακτής του
Ελεφαντοστού.
Άρθρο 4
Από την 29η Απριλίου 2014, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2153
(2014), τα μέτρα που επιβάλλονται με το άρθρο 1 του
παρόντος δεν εφαρμόζονται σε:
(α) προμήθειες που προορίζονται αποκλειστικά για την
υποστήριξη ή χρήση από την Αποστολή των Ηνωμένων
Εθνών στην Ακτή του Ελεφαντοστού (UNOCI) και τις
Γαλλικές δυνάμεις που την υποστηρίζουν καθώς και
προμήθειες που διαμετακομίζονται μέσω της Ακτής του
Ελεφαντοστού και προορίζονται για την υποστήριξη ή
χρήση εκ μέρους Ειρηνευτικών Αποστολών των Ηνω−
μένων Εθνών,
(β) προμήθειες που εξάγονται προσωρινά προς την
Ακτή του Ελεφαντοστού προς τις δυνάμεις κρατών τα
οποία, σύμφωνα με το διεθνές δίκαιο, ενεργούν αποκλει−
στικά και απ’ ευθείας για να διευκολύνουν την εκκένωση
των υπηκόων τους και των προσώπων για τα οποία
έχουν προξενική ευθύνη στην Ακτή του Ελεφαντοστού,
μετά από προηγούμενη γνωστοποίηση προς την Επι−
τροπή που συστάθηκε δυνάμει της παραγράφου 14 της
απόφασης 1572 (2004),
(γ) προμήθειες όπλων και συναφούς θανατηφόρου
υλικού προς τις δυνάμεις ασφαλείας της Ακτής του
Ελεφαντοστού, που προορίζονται αποκλειστικά για την
υποστήριξη ή χρήση κατά τη διαδικασία μεταρρύθμι−
σης του τομέα ασφαλείας στην Ακτή του Ελεφαντο−
στού, μετά από προηγούμενη γνωστοποίηση προς την
Επιτροπή που συστάθηκε δυνάμει της παραγράφου 14
της απόφασης 1572 (2004), με την εξαίρεση εκείνων
των όπλων και του συναφούς θανατηφόρου υλικού που

1067

ορίζονται στο Παράρτημα του παρόντος, για τα οποία
απαιτείται η προηγούμενη έγκριση της προαναφερθεί−
σας Επιτροπής.
Άρθρο 5
Από την 29η Απριλίου 2014, ημερομηνία κατά την
οποία υιοθετήθηκε από το Συμβούλιο Ασφαλείας του
Οργανισμού Ηνωμένων Εθνών (Ο.Η.Ε.) η απόφαση 2153
(2014) και έως την 30η Απριλίου 2015, οι αρμόδιες ελ−
ληνικές αρχές δύνανται να προβούν σε γνωστοποίηση
ή σε υποβολή αιτήματος έγκρισης με βάση το άρθρο 4,
παράγραφος γ) του παρόντος, προς την Επιτροπή που
συστάθηκε βάσει της παραγράφου 14 της απόφασης
1572 (2004) του Συμβουλίου Ασφαλείας του Ο.Η.Ε., σε
περίπτωση που η Ελληνική Δημοκρατία παραδίδει τη
βοήθεια που προβλέπεται στο άρθρο 4, παράγραφος
γ) του παρόντος. Η γνωστοποίηση ή το αίτημα έγκρι−
σης υποβάλλονται εφόσον τούτο δεν έχει γίνει από τις
αρχές της Ακτής του Ελεφαντοστού, σύμφωνα με τις
παραγράφους 6 και 7 της απόφασης 2153 (2014) του
Συμβουλίου Ασφαλείας και αφού οι αρμόδιες ελληνικές
αρχές πληροφορήσουν την Κυβέρνηση της Ακτής του
Ελεφαντοστού για τη σχετική τους πρόθεση.
Άρθρο 6
Παρατείνεται, από την 29η Απριλίου 2014, ημερομηνία
κατά την οποία υιοθετήθηκε από το Συμβούλιο Ασφαλεί−
ας του Οργανισμού Ηνωμένων Εθνών (Ο.Η.Ε.) η απόφαση
2153 (2014) και μέχρι την 30η Απριλίου 2015, η ισχύς των
οικονομικών και ταξιδιωτικών μέτρων που επιβλήθηκαν
με τα άρθρα 3 έως 6 του Προεδρικού διατάγματος
251/2005 (Α΄ 299) και με το άρθρο Μόνο του Προεδρικού
διατάγματος 19/2014 (Α΄ 26).
Άρθρο 7
Αίρεται, από την 29η Απριλίου 2014, ημερομηνία κατά
την οποία υιοθετήθηκε από το Συμβούλιο Ασφαλείας
του Οργανισμού Ηνωμένων Εθνών (Ο.Η.Ε.) η απόφαση
2153 (2014), η ισχύς του μέτρου που επιβλήθηκε με το
άρθρο 4 του Π.δ. 249/2006 (Α΄ 262).
ΠΑΡΑΡΤΗΜΑ
1. Όπλα, πυροβολικό αμέσου και εμμέσου πυρός, και
όπλα με διαμέτρημα μεγαλύτερο των 12.7 χιλ., τα πυ−
ρομαχικά και τα εξαρτήματά τους.
2. Προωθούμενες με ρουκέτες βομβίδες, ρουκέτες,
ελαφρύς αντιαρματικός οπλισμός, οπλοβομβίδες και
εκτοξευτές βομβίδων.
3. Πύραυλοι εδάφους−αέρος συμπεριλαμβανομέ−
νων φορητών συστημάτων αντιαεροπορικής άμυνας
(manpads) − πύραυλοι εδάφους−εδάφους και πύραυλοι
αέρος−εδάφους.
4. Όλμοι διαμετρήματος μεγαλύτερου των 82 χιλ.
5. Κατευθυνόμενα αντιαρματικά όπλα, ιδιαίτερα κα−
τευθυνόμενοι αντιαρματικοί πύραυλοι, τα πυρομαχικά
και τα εξαρτήματά τους.
6. Οπλισμένα αεροσκάφη, συμπεριλαμβανομένων εκεί−
νων που έχουν περιστρεφόμενη ή σταθερή πτέρυγα.
7. Οπλισμένα στρατιωτικά οχήματα ή στρατιωτικά
οχήματα εξοπλισμένα με υποδοχές όπλων.
8. Εκρηκτικά και συσκευές που περιέχουν εκρηκτικά
υλικά, σχεδιασμένα για στρατιωτικούς σκοπούς, νάρκες
και σχετικό υλικό.

1068

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

9. Συσκευές νυχτερινής παρατήρησης και νυχτερινής
σκόπευσης.
Στον Υπουργό Εξωτερικών αναθέτουμε τη δημοσίευση
του παρόντος Διατάγματος, στον ίδιο δε Υπουργό και
στους Υπουργούς Εσωτερικών και Διοικητικής Ανασυ−
γκρότησης, Οικονομίας, Ανάπτυξης και Τουρισμού, Εθνι−
κής Άμυνας, Δικαιοσύνης, Διαφάνειας και Ανθρωπίνων
Δικαιωμάτων, Οικονομικών, Υποδομών, Μεταφορών και
Δικτύων και Ναυτιλίας και Νησιωτικής Πολιτικής την
εκτέλεσή του.
Αθήνα, 29 Φεβρουαρίου 2016
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΠΡΟΚΟΠΙΟΣ Β. ΠΑΥΛΟΠΟΥΛΟΣ
ΟΙ ΥΠΟΥΡΓΟΙ
ΑΝΑΠΛΗΡΩΤΗΣ ΥΠΟΥΡΓΟΣ
ΕΣΩΤΕΡΙΚΩΝ
ΚΑΙ ΔΙΟΙΚΗΤΙΚΗΣ ΑΝΑΣΥΓΚΡΟΤΗΣΗΣ

ΟΙΚΟΝΟΜΙΑΣ, ΑΝΑΠΤΥΞΗΣ
ΚΑΙ ΤΟΥΡΙΣΜΟΥ

ΝΙΚΟΛΑΟΣ ΤΟΣΚΑΣ

ΓΕΩΡΓΙΟΣ ΣΤΑΘΑΚΗΣ

ΕΘΝΙΚΗΣ ΑΜΥΝΑΣ

ΕΞΩΤΕΡΙΚΩΝ

ΠΑΝΑΓΙΩΤΗΣ ΚΑΜΜΕΝΟΣ

ΝΙΚΟΛΑΟΣ ΚΟΤΖΙΑΣ

ΔΙΚΑΙΟΣΥΝΗΣ, ΔΙΑΦΑΝΕΙΑΣ
ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΟΙΚΟΝΟΜΙΚΩΝ

ΝΙΚΟΛΑΟΣ ΠΑΡΑΣΚΕΥΟΠΟΥΛΟΣ

ΕΥΚΛΕΙΔΗΣ ΤΣΑΚΑΛΩΤΟΣ

ΥΠΟΔΟΜΩΝ,
ΜΕΤΑΦΟΡΩΝ ΚΑΙ ΔΙΚΤΥΩΝ

ΝΑΥΤΙΛΙΑΣ
ΚΑΙ ΝΗΣΙΩΤΙΚΗΣ ΠΟΛΙΤΙΚΗΣ

ΧΡΗΣΤΟΣ ΣΠΙΡΤΖΗΣ

ΘΕΟΔΩΡΟΣ ΔΡΙΤΣΑΣ

F
(3)
ΠΡΟΕΔΡΙΚΟ ΔΙΑΤΑΓΜΑ ΥΠ’ ΑΡΙΘΜ. 26
Μεταφορά έδρας συμβολαιογράφου από το Δήμο Αθη−
ναίων στο Δήμο Αλίμου που υπάγονται στην περι−
φέρεια του Ειρηνοδικείου Αθηνών.
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη:
1. Τις διατάξεις:
α) του άρθρου 2 παρ. 3 και 4 του Κώδικα Συμβολαι−
ογράφων, ο οποίος κυρώθηκε με το άρθρο πρώτο του
Ν. 2830/2000 (Α΄ 96),

β) του άρθρου 90 «του Κώδικα Νομοθεσίας για την
Κυβέρνηση και τα Κυβερνητικά Όργανα» (άρθρο πρώτο
του Π.δ 63/2005, Α΄ 98) και
γ) του Π.δ/τος 73/2015 «Διορισμός Αντιπροέδρου της
Κυβέρνησης, Υπουργών, Αναπληρωτών Υπουργών και
Υφυπουργών» (Α΄ 116).
2. Την από 21−4−2015 γνωμοδότηση του Διοικητικού
Συμβουλίου του Συμβολαιογραφικού Συλλόγου Εφε−
τείων Αθηνών − Πειραιώς − Αιγαίου και Δωδεκανήσου.
3. Τη με αριθμό 6/2015 γνωμοδότηση της Ολομέλειας
των Δικαστών του Πρωτοδικείου Αθηνών.
4. Το γεγονός ότι από τις διατάξεις του παρόντος
διατάγματος δεν προκαλείται δαπάνη σε βάρος του
κρατικού προϋπολογισμού.
5. Τη με αριθμό 3/2016 γνωμοδότηση του Συμβουλίου
της Επικρατείας, μετά από πρόταση του Υπουργού Δι−
καιοσύνης, Διαφάνειας και Ανθρωπίνων Δικαιωμάτων,
αποφασίζουμε:
Άρθρο 1
Η έδρα μιας εκ των θέσεων συμβολαιογράφων του
Ειρηνοδικείου Αθηνών μεταφέρεται από το Δήμο Αθη−
ναίων στο Δήμο Αλίμου της ίδιας ειρηνοδικειακής πε−
ριφέρειας.
Άρθρο 2
Η ισχύς του παρόντος διατάγματος αρχίζει από τη
δημοσίευσή του στην Εφημερίδα της Κυβερνήσεως.
Στον Υπουργό Δικαιοσύνης, Διαφάνειας και Ανθρωπί−
νων Δικαιωμάτων αναθέτουμε τη δημοσίευση και εκτέ−
λεση του παρόντος διατάγματος.
Αθήνα, 16 Φεβρουαρίου 2016
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ

ΠΡΟΚΟΠΙΟΣ Β. ΠΑΥΛΟΠΟΥΛΟΣ
Ο ΥΠΟΥΡΓΟΣ
ΔΙΚΑΙΟΣΥΝΗΣ, ΔΙΑΦΑΝΕΙΑΣ ΚΑΙ ΑΝΘΡΩΠΙΝΩΝ ΔΙΚΑΙΩΜΑΤΩΝ

ΝΙΚΟΛΑΟΣ ΠΑΡΑΣΚΕΥΟΠΟΥΛΟΣ

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

1069

1070

ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΤΕΥΧΟΣ ΠΡΩΤΟ)

ΕΘΝΙΚΟ ΤΥΠΟΓΡΑΦΕΙΟ
ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ

Το Εθνικό Τυπογραφείο είναι δημόσια υπηρεσία η οποία υπάγεται στο Υπουργείο Εσωτερικών και
Διοικητικής Ανασυγκρότησης, με κύρια αποστολή την έντυπη και ηλεκτρονική έκδοση, εκτύπωση,
διαχείριση και κυκλοφορία των φύλλων της Εφημερίδας της Κυβερνήσεως (ΦΕΚ) και την κάλυψη των
εκτυπωτικών αναγκών του Δημοσίου. (ν. 3469/2006, Α΄ 131).

ùõìöê÷îê÷ õôù õçöêûêî øô êíòîïô øùõôéöçúêîô
1. ΕΦΗΜΕΡΙΔΑ ΤΗΣ ΚΥΒΕΡΝΗΣΕΩΣ (ΦΕΚ)
Η ηλεκτρονική μορφή των τευχών ΦΕΚ καθώς και διάφορες πληροφορίες που σχετίζονται με τα
δημοσιεύματα σε αυτά, διατίθενται δωρεάν από την ιστοσελίδα www.et.gr. Για τα ΦΕΚ που δεν έχουν
καταχωρισθεί στην ιστοσελίδα του Εθνικού Τυπογραφείου δίνεται η δυνατότητα δωρεάν αποστολής με
ηλεκτρονικό ταχυδρομείο κατόπιν αίτησης που υποβάλλεται με τη συμπλήρωση ειδικής φόρμας στην
ιστοσελίδα του Εθνικού Τυπογραφείου.
Η έντυπη μορφή των τευχών ΦΕΚ διατίθεται για μεμονωμένα φύλλα με το ανάλογο κόστος από το
τμήμα Πωλήσεων απευθείας ή με ταχυδρομική αποστολή μέσω αίτησης παραγγελίας στα ΚΕΠ ενώ για
ετήσια κυκλοφορία τευχών ΦΕΚ η διάθεση γίνεται υπό μορφή συνδρομής από το τμήμα Συνδρομητών.
Πληροφορίες σχετικά με την αποστολή/κατάθεση εγγράφων προς δημοσίευση, την διαθεσιμότητα
των τευχών και τους ισχύοντες τιμοκαταλόγους για όλες τις υπηρεσίες θα βρείτε στην ιστοσελίδα.
Επίσης στην ιστοσελίδα μπορείτε να αναζητήσετε πληροφορίες σχετικά με την πορεία δημοσίευσης
των εγγράφων, εφόσον γνωρίζετε τον Κωδικό Αριθμό Δημοσιεύματος (ΚΑΔ).
Περισσότερες πληροφορίες για δημοσιεύματα και λοιπά θέματα, μπορείτε να αναζητήσετε από το
Τμήμα Πληροφοριών καθώς και από το τηλεφωνικό κέντρο του Εθνικού Τυπογραφείου.
2. ΚΑΛΥΨΗ ΕΚΤΥΠΩΤΙΚΩΝ ΑΝΑΓΚΩΝ του Δημοσίου και των φορέων του
Το Εθνικό Τυπογραφείο μετά από σχετικό αίτημα φορέα του Δημοσίου αναλαμβάνει να σχεδιάσει
και να εκτυπώσει κάρτες, βιβλία, αφίσες, μπλοκ, μηχανογραφικά έντυπα, φακέλους, φακέλους αλληλο−
γραφίας, κ.ά. Επίσης σχεδιάζει και κατασκευάζει σφραγίδες.

êõîïôîòòîç ñê øô êíòîïô øùõôéöçúêîô
1. ΜΕ ΤΟ ΤΑΧΥΔΡΟΜΕΙΟ, ΤΟ ΤΗΛΕΦΩΝΟ κ.λπ.
Ταχυδρομική Διεύθυνση: Καποδιστρίου 34, τ.κ. 10432, Αθήνα.

ΤΗΛΕΦΩΝΙΚΟ ΚΕΝΤΡΟ: 210 5279000 − fax: 210 5279054
Ωράριο λειτουργίας για το κοινό: Δευτέρα ως Παρασκευή: 8:00 − 13:30
ΤΜΗΜΑΤΑ ΕΞΥΠΗΡΕΤΗΣΗΣ ΚΟΙΝΟΥ
Τμήμα
Τμήμα
Τμήμα
Τμήμα

Πωλήσεων:
Συνδρομητών:
Πληροφοριών:
A1 Παραλαβής

(Ισόγειο, τηλ. 210 5279178 − 180)
(Ημιόροφος, τηλ. 210 5279136)
(Ισόγειο, Γραφείο 3 και τηλεφωνικό κέντρο 210 5279000)
Δημοσιευτέας Ύλης: (Ισόγειο, τηλ. 210 5279167, 210 5279139)

2. ΜΕ ΗΛΕΚΤΡΟΝΙΚΟ ΤΡΟΠΟ
Ιστοσελίδα: www.et.gr
Πληροφορίες σχετικά με την λειτουργία της ιστοσελίδας: helpdesk.et@et.gr
Αποστολή ψηφιακά υπογεγραμμένων εγγράφων προς δημοσίευση στο ΦΕΚ: webmaster.et@et.gr
Πληροφορίες για γενικό πρωτόκολλο και αλληλογραφία: grammateia@et.gr
ΑΠΟ ΤΟ ΕΘΝΙΚΟ ΤΥΠΟΓΡΑΦΕΙΟ
*01000390803160008*

ΚΑΠΟΔΙΣΤΡΙΟΥ 34 * ΑΘΗΝΑ 104 32 * ΤΗΛ. 210 52 79 000 * FAX 210 52 79 054
ΗΛΕΚΤΡΟΝΙΚΗ ΔΙΕΥΘΥΝΣΗ: http://www.et.gr – e-mail: webmaster.et@et.gr

